XIV PRAEFATIO

actionem pertinent, facile silentio praeteriri potuerint. Tum
notatu dignum est in fi. 2 Herois servum quendam domi-
nae Amoris potentiam praedicare, id quod optime quadrat
ad Davum fabulae Cairensis. Denique in prima scaena au-
dimus fabulam rure, in pago Ptelea agi (v. 21 sq.), Heroem
item agi rure e fr. 10 certissime cognositur.

Quibus de causis Lefeburi coniecturam si non certam at
tam probabilem esse puto, ut Herois nomen fabulae prae-
scribere non dubitaverim. Nolo autem praetermittere fragmen-
tum O a Lefeburio rectissime, ut mihi quidem videtur, eidem
fabulae tributum esse, nam etsi in Periciromene quoque
Myrrina matrona invenitur, tamen ea, quae v. 53 sqq. ad libe-
rorum cognitionem praeparandam proferuntur, minime qua-
drant ad Periciromenes cognitionem.

De fabulae argumento e prima scaena, ex argumento me-
trico, ex indice personarum haec fere discimus: Ante annos
octodecim (v. 53) Myrrina 2virgo Atheniensis a Lachete vi
compressa geminos liberos Gorgiam et Plangonem peperit,
postea violatori inscio inscia nupsit. Gemelli per Sophronam
nutricem, ut videtur, Tibeo pastori, servo postea liberto,
traditi et ab eo clam parentibus educati sunt.1) Tibeus senex
a Lachete, quem liberorum patrem esse ignorabat, pecunias
mutuatus moritur. Quod debitum cum reddere non posset,
Gorgias cum sorore in Lachetis domum transiit, ut labo·
rando pecuniam pensitaret.²) Condicio liberorum in domo
paterna a servili officio non multum aberat, itaque factum
est, ut Davus servus in Plangom’s amorem incideret, id
quod ipse Getae conservo in prima scaena lepidissima paene
coactus confitetur. Petenti ei virginem in contubernium

 

1) Minus accurate argumentum metricum dixit ἔδωκεν
ἐπιτρόπῳ τρέφειν, nam Myrrinam liberorum condicionem igno-
rasse ex eis quae sequuntur concludam, cf. arg. 9 οὐκ εἰδυῖα δ’
ή μήτηρ. Aliter de hac re iudicat E. Menozzi, Sull’ ΗΡΩΣ di
Menandro p. 9.

2) Iterum deprendimus argumenti auctorem nugantem, nam
quod dicit 3 ταῦτα δ’ ὑπέθετο ὁ τρέφων πρὸ( αὐτὸν (Lachetem)
ἀγνοῶν id non solum contra leges Atticas peccat, sed Davi
narratione (v. 32 sqq.) manifeste refellitur.

