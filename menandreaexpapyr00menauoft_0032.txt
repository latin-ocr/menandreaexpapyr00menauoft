XXX PRAEFATIO

DE PERIGIROMENE

Huius fabulae in papyro Gairensi exstant versus 324, acce-
dunt et schedae Lipsienses 121 versus continentes, quorum
73 in codice Cairensi desunt, et charta Oxyrhynchica 51
versus exhibens, ita ut e tribus manuscriptis iam 448 versus
congerere liceat.

Habemus in papyro Oairensi duo folia (E et J), quae
eiusdem quaternionis secundum et quartum erant, et partem
inferiorem schedae (K), quam sequentis quaternionis folii
secundi fuisse schedarum Lipsiensium auxilio demonstrari
potest. De his schedis et de voluminis Oxyrhynchici reliquiis
nonnulla praemittam, priusquam ad fabulae argumentum
restituendum adeamus.

Schedae Lipsienses Antinupoli ¹) repertae, anno 1908 a
Fridcrico Zucker in oppido Mallawi emptae, iam in papy-
rorum collectione bibliothecae Lipsiensis numerum portant
613. Codex e quo depromptae sunt erat membranaceus,
16 cm. altus, fere 15 cm. latus, tertio p. Chr. n. saeculo
exeunte scriptus teste Guilelmo Schubart. Singulae paginae
30 vel 31 versus continebant. Litterae satis elegantes, qua-
rum formas tabula I huic editioni addita monstrat, paulum
dextrorsum inclinatae sunt, c et γ vix distingui possunt, o
plerumque, ι mutum nonnumquam minuscula sunt, 1 et υ
saepius punctis ornantur, ν 111 fine versuum plerumque lineola
vocali antecedenti superscripta exprimitur. Scriptio plena
non nisi quater (221, 250, 257, 269) occurrit, apostrophos
raro deest. Accentus et spiritus passim addidit manus al-
tera, ab eadem nonulla correcta sunt, semel (228) duae ma-
nus correctrices distingui possunt. Personarum mutatio duo-
bus punctis in versu et paragrapho in margine sinistro ver-
sui subscripta notantur, semel (265) punctum geminatum
ad distinguendum adhibetur, passim occurrit ἡ ἄνω ετιγμή.
Personarum notae, parepigraphae, scholia omnino desunt.
Codicem in 43 versibus, qui ei cum Cairensi communes

1> Hoc non certum sed veri simillimum est.

