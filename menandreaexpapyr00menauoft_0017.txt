PRAEFATIO XV

Laches non refragatur, at dum nuptiae serviles parantur,
Plangonem a Phidia adulescente vicino vitiatam esse cogno·
scitur. Quod cum Myrrina valde indignaretur, Davus supra
servilem modum generosus culpam in se transtulit. Tum
nescio quo modo vera gemellorum origo detecta, Plangon
Phidiae in matrimonium data est.

Totius fabulae progressum accuratius restituere Menozzi
1. l. sagacius quam certius conatus est, equidem in tanta
rerum obscuritate incerta proferre vereor. Hoc unum ad-
dam Sophronam a Robert01) non recte pro adulescentis vicini
matre haberi, nam Terentius, qui Menandri usum satis con-
stantem in nominibus adhibendis observare solet, nomen
Sophronae et in Eunucho et in Phormione nutricibus dat.2)

DE EPITREPONTIBUS.

Epitrepontes fabula inter omnes, quarum reliquias tene-
mus, optime conservata est, habemus enim in papyro Gai-
rensi 591 versus, in his 504 paene incolumes. Attamen
si totius comoediae progressum singulasque scaenas restau-
rare studemus, restant nonnulla obscura, in quibus illu-
strandis viri docti adhuc frustra enixi sunt. Ac primum
quidem eis quae exstant certos in fabula locos assignare et
quantum totius comoediae, quantum inter ’ singula frag-
menta desit computare conabor.

Habemus unum quaternionem paene totum (D, C, B) pri-
ma pagina sola deest, paenultimae plus dimidio, ultimae, ni
fallor, 23 versus misere lacerati exstant. Continet hic qua-
ternio versus 1—-408 continuos, nisi quod inter 383 et 384
lacuna novem versuum hiat, his probabiliter annectuntur
23 versuum laciniae (409—431). Sequentis quaternionis
habemus unum folium (H) et unius schedae partem in-
feriorem (Q), quam inter illius folii paginas locum habuisse
facile cognoscitur. Folium H cum incipiat a recto, aut pri-

 

1) Szenen aus Menanders Komodien p. 124.
2) cf. Leeuwen² p. 1.

