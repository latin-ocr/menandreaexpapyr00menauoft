b

PRAEFATIO XXIX

aedes mittat, ut chlamydem et gladium sibi afferat (312—
318). l]le qui patrem filio iam non irasci* ignorabat, cena
nuptiali intus aspecta magnopere gaudet et dominum omni
modo commovere conatur, ut nuptiis paratis fruatur. At
Moschio surdus omnibus precibus verberibus Parmenonem
in aedes repellit, tum solus relictus deliberare incipit, quid
sit faciendum, si pater contra spem non precetur ut domi
maneat (325—341). Hic deficit codex, ut quomodo hic
nodus expeditus sit nesciamus, sed fabulae manifeste ad
exitum felicem properantis non ita multum deesse satis
certum est.

Restat ut de fabulae aetate pauca addam. Ex eo quod
v. 258 Chaerephon, v. 261 Androcles irridentur, sequitur, ut
haec comoedia inter primas Menandri adulescentis nume-
randa sit. Nam non solum tales aequalium cavillationes
comoediam mediam sapiunt, sed hi ipsi viri a mediae co-
moediae poetis saepius carpti sunt. Ab Androcle cetero·
quin ignoto tota comoedia Sophili nomen accepit 1), Chaere-
phon parasitus, cuius liber δεῖπνον in bibliotheca Alexan-
drina exstabat 2), iterum atque iterum illuditur 3) ab Antiphane
in Scytha (fr. 199 K), ab Alexide in Synapothnescontibus
(fr. 210 K.) et Phygade (fr. 257 K), a Timocle in Epi-
stolis (fr. 9 K), a Timotheo in Cynario (fr. 1), a Menan—
dro ipso in prima quam docuit fabula Orge (fr. 364 K),
in Cecryphalo (277), in Androgyno (fr. 56 K), ab Apollo-
doro Geloo in Hierea (fr. 24 K) et in Sphattomena (fr.
26 K..) Cum hi poetae omnes praeter Menandrum et Apollo-
dorum mediae comoediae adnumerentur, Menandri quoque
fabulas, in quibus Chaerephon commemoratur, quasi in con-
finio mediae et novae comoediae esse apparet.4)

1) Athen. III 123e = fr. 1 K, VI 228b = fr. 2 K, cf. Breiten-
bach, De genere quodam titulorum comoediae Atticae p. 46.
2) Athen. Vl 244 a.

3) Testimonia exstant apud Athen. IV 164 f. et Vl 243 a—e.
4) Androgynum eiusdem fere aetatis esse atque Orgen e
bello Lamiaco commemorato in fr. 52 cognoscitur.

