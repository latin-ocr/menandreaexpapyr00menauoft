XLVI PRAEFATIO

potius bibere voluisse, propter amorem infelicem ni fallor.
Fabulam ad bonum exitum pervenisse scheda Dorpatensis‚quae ψ
extremae fabulae est, docet. Duarum scaenarum reliquias
habemus, in priore adulescens aliquis, qui antea de rebus
suis desperavisse videtur, a servo vel amico certior fit iam
omnia prospere cedere, patrem amicam cum dote magna
sibi in matrimonium dare, nuptias iam parari (2-6). Abit
adulescens, ut conveniat socerum in exedra propinqua cum
amicis confabulantem (8—12). Tum procedit alia persona,
ni fallor mulier, quae se Fortunam inique increpuisse con-
fitetur, nam iam ab ea omnia ad bonum, finem perducta
esse (13—20). Fabulam properare ad exitum manifestum est.

DE PERINTHIA.

Chartam Oxyrhynchi repertam, quam Grenfell et Hunt1)
dubitanter Menandro addixerunt, Perinthiae esse ego nuper
demonstravi.²) Fragmenti enim aliunde noti (fr. 1) summa
in papyro v. 13 sqq. ita repetitur, ut illic servum insolenter
gloriari, hic dominum servo ipsius verba acerbissime obicere
manifestum sit. Scheda (13 cm >< 16,3 cm) voluminis tertio
p. Chr. n. saeculo scripti continet unam columnam satis bene
conservatam et antecedentis reliquias parcissimas. Apostro-
phus semper fere posita, notae interpunctionis satis crebrae 3),
accentus et spiritus semel recte (13), bis falso (14, 16) ad-
diti, personarum mutationes more solito punctis et para-
graphis notatae, personarum notae ter (10, 20, 21) versibus
interpositae sunt.

Perinthiae argumentum idem fere fuisse ac Menandri
Terentique Andriae versus notissimi prologi Andriae Teren-
tianae docent 9 sqq.

„Menander fecit Andriam et Perinthiam
qui utramvis recte norit, ambas noverit:
non ita sunt dissimili argumento, sed tamen
dissimili oratione sunt factae ac 011104(ι

1) The Oxyrhynchus Papyri n. 855, vol. VI, p. 150 sqq.
2) Herm. XLIV, 309 sqq.
3) Lapsu typothetae v. 7 ὑποετιγμή pro ἄνω (τιγμή posita est.

