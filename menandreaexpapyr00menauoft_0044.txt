XLII PRAEFATIO

ut facerem, duae potissimum causae me permoverunt: Pri·
mum omnia quae servata sunt Menandri artem lepidam ac
maturam tantopere sapiunt 1), ut ea deficientibus testimo-
niis nemini adiudicaverim nisi huic, Accedit alterum: Scrip-
sit Menander fabulam Citharistam, in qua Phaniam quen-
dam partes egisse e fr. 1 discimus, in charta autem Phanias
citharista ita commemoratur (96, 99), ut eius partes in
fabula fuisse manifestum sit. Permire luderet Fortuna, si et
in fabula Menandri et in comoedia alius poetae simillimi
Phanias citharista in scaenam inductus esset. Possunt autem
ea, quae in papyro de Phania citharista narrantur (96 sqq),
conciliari cum eis, quae ex primo Menandri comoediae frag-
mento de Phaniae condicione comperimus. Quibus perpensis
equidem papyrum Menandri esse paene certum, ex eius
Citharista sumptam esse admodum probabile iudico.
Volumen‚ cuius exstat fragmentum 24 cm altum, 22 cm
latum, primo p. Chr. n. saeculo nitidissime scriptum est.
Servata est una columna versuum 34 paene integra, nisi
quod litterae in parte superiore valde detritae sunt, ante-
cedentis exstant syllabae extremae, insequentis 33 versuum
partes priores, textus corruptelis paene liber est. Scriptio
plena interdum occurrit (36, 48, 50), apostrophi, inter-
punctionis notae, paragraphi, personarum notae plane de-
sunt, mutationes personarum punctis geminatis significantur.
In prima columna, cuius reliquiae valde exiles sunt, adu-
lescens aliquis cum muliere (2) colloquitur de amore suo
(4, 7, 15, 19, 20), in altera adulescens, fortasse idem,
amico narrat, se alicubi virginem Graecam divitem in matri-
monium duxisse (35-40), quam ubi sit se iam nescire,
timere se, ne quid in mari ei acciderit (44—48); reliqua
consulturus cum amico abit in forum, nescioquis] in aedes
portari iubet (49—52). Praeter has aedes alterae in scaena
sunt senis, cui fortasse nomen Lachetis (fr. 4) dare possu-
mus. Hic iam prodit lepidissime iocans de filiiMoschionis
ipsiusque vita (53—65). Filius, qui patrem rure in urbem

1) inspice quaeso soliloquium senis 53—65.

