XXXIV PRAEFATIO

ponam. 1) Procedit Glycera quae condicionis iniquitatem
lamentata (40) vel sola vel cum Doride fugam 6 Polemonis
aedibus parat. Iam sequitur prologus Ἀγνοίαε (21) deae ad
hoc ipsum a Menandro creatae3), quae et de ante actis et
de felici fabulae exitu spectatores certiores facit (1—51).
Tum prodit Sosias a Polemone missus, ut domino pallium
apportet et quid agat Glycera renuntiet — nam iam poeni-
tet illum crudelitatis et maerorem prandio cum sodalibus
instituto pellere conatur —— et paullo post 6 Polemonis ae-
dibus procedit Doris missa a Glycera ad Myrrinam, cuius
ostium pulsat dominae miserias conquesta (52-703.

Iam hiat lacuna septuaginta versuum, quae coniectando
hunc fere in modum expleri potest: Postquam Myrrina ex
aedibus evocata Doridi promisit se Glyceram recepturam
esse, puella ab ancilla arcessitur et a Myrrina ipsa in aedes
suas introducitur (72 sqq.). Doris in aedes Polemonis re-
vertitur, nam quamquam Glyceram, domini concubinam,
appellat dominam, tamen non huius sed militis serva est,
id quod luculenter apparet e scaena ultima, in qua ille ei
manumissionem promittit (404 sq., cf. 427). In folio se-
quente extremi huius actus versus servati sunt, quos praeter
ultimum non Davi, sed ostiarii cuiusdam Myr-rinae esse Wi-
lamowitz cognovit. In scaena posteriore ( 170—206), ubi
idem ⁸) litigat cum Sosia, semel nota ΔΕ ascripta est4)
(v. 182), qua de causa ego ei dubitanter nomen Donacis in-
didi.⁵) Videt hic Myrrinam cum Glycera aedes intrantem

 

 

1) Ea quae Sosia v. 54 dicit, ad cauponam minus bene qua-
drare videntur.

2) Eius fratres sunt Ἔλεγχοε Menandri, Ἀήρ Philemonis,
Φόβος incerti poetae cf. Meineke Men. et Phil. p. 284. Eun-
dem locum post scaenas dialogicae tenent prologi Cistellariae
et Militis gloriosi.

3) Davus tum intus versatur cf. 294 sqq.

4) Secundum Fridericum Zucker.

5) Nomina servilia a Δε- incipientia non exstant, Donax ser-
vus occurrit in Terenti Eunucho (772) et in testamento Theo-
phrasti (Diog. La. V, 55)

