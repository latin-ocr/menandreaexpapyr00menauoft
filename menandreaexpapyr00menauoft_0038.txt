XXXVI PRAEFATIO

Lipsiensis quattuor personae in scaena versantur Sosia,
Polemo, Habrotonon, Pataecus, ea quae interciderunt, sic fere
restituenda esse puto: Litigantibus Sosiae et Doridi super·
venit Polemo, quem amor a prandio ad Glyceram retraxit.
Comitatur eum Habmtouon, quae prandentibus cecinit ti-
biis. Polemo furore incensus Sosiae aedibus vicinis vim illa-
turo assentitur, dum Pataecus furentibus intervenit. Hic ut
turbae sedentur, ad Myrrinam se confert rei statum explo-
raturus. Unde reversus iam omnem vim Polemoni dissuadet,
reluctatur Sosia (217—225). At suadente Pataeco dimittit
Polemo et Habrotonon et Sosiam cum famulis 1’) (226—235),
accipit senis consilia. Docet Pataecus nullum ius habere
militem in puellam liberam conubio non iunctam ²), non posse
reduci amicam nisi precibus, Manus dat Polemo, impetrat
a Pataeco, ut pro se apud Glyceram loquatur (236—265).
Sed antequam Glyceram adeat, senex paene coactus Po-
lemonis aedes intrat, ut puellae vestimenta et ornamenta
pulcherrima aspiciat (266—275). Ni fallor poeta idcirco
Pataecum Glycerae ornamenta intuentem fecit, ut inter ea
aliquid videret, ex quo illam filiam suam esse suspicaretur

Tum prodit Moschio, gregem adversarii facile pellit
. (wc—281), quid sibi intus evenerit narrat. Domum pa-
ternam ingressus cum matrem et puellam convenire non
posset, in cubiculo quodam secubans Davum ad mulieres
missum exspectaverat. Sed ille domino neglecto prandium
paratum aggressus erat (282—300).

Iam permulta deesse dolemus: Inter ultimum folii E4
Gairensis versum et primum alterius schedae Lipsiensis
interciderunt 240 — 23 == 217 versus, sed haec lacuna eo
minuitur, quod fragmentum K Cairense hic inserendum
esse constat. Licet autem eius fragmenti locum accurate
definire: pars inferior est schedae incipientis a verso,

1) Hos paulum recessisse non reliquisse scaenam e v. 2Ίό sqq.
cognoscitur.

2) Legibus Atticis licuit Polemoni interficere μοιχὸν λαβόντι
ἐπὶ παλλακῇ, ἣν ἂν ἐπ’ ἐλευθέροις παιεὶν ἔχῃ (Dem. XXIII 53).

