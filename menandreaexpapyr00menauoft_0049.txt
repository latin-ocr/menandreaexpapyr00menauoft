PRAEFATIO XLVII

- Plura comperimus e Donati commentario ad Andriam.
Adnotat ad v. 10: „Prima scaena Perinthiae fere isdem
verbis quibus Andria scripta est, cetera dissimilia sunt ex·
ceptis duobus locis, altero ad versus XI altero ad XX, qui
in utraque fabula positi sunt.“ Deinde ad v. 14: „Conscius
sibi est primam scaenam de Perinthia esse translatam, ubi
senex cum uxore loquitur, ut apud Terentium cum liberto.
At in Andria Menandri solus est senex.“ Tum ad Perinthiam
quoque pertinent 1), quae de Charini Byrriaeqae personis
dicit ad v. 301 „Has personas Terentius addidit fabulae,
nam non sunt apud Menandrum.“

Unum aliquod e Terenti fabula accurate cum Andriae
Perinthiaeque fragmentis comparata addi potest.²) Ter.
And. 228 sqq. Mysis ancilla tam copiose de Lesbiae obste-
tricis, quam arcessere iubetur, temulentia ac temeritate loqui-
tur, ut nemo non exspectet fore ut illa adducta gulam suam
potius quam puerperam curet. At cum advenit, sobrie ac
caute officio suo fungitur (481 sqq.). Eam non aliter se
gessisse in Menandri Andria e fragmentis 41 et 42 (ed.
Kock) luculenter apparet, at in Perinthia re vera occurrit
anus temulenta (cf. fr. 5). Ex quo cognoscitur Menandrum
in Perinthia obstetricem vinolentam et temerariam fecisse,

quam postea retractatae fabulae stilo sobriori accomo—
davit.

Idem fere cadit in scaenam Oxyrhynchi repertam. Andriae
in actu quinto (858sqq.) Simo Davum, a quo iterum se
deceptum esse opinatur, vinciri et quadrupedem constringi
(865) iubet, tum addit acerbe 866

„age nunciam: ego pol hodie si vivo tibi
ostendam, quid erum sit pericli fallere.“

Cui scaenae respondit in Perinthia scaena Oxyrhynchica

 

1) Non pauci viri docti Donati verba male interpretati has
personas e Perinthia esse sumptas putarunt, cf. Schanz Ge-
schichte der ro'm. Literatur I, 13, 144.

2) Lindskog Studien zum antiken Drama, Miscellen Π, 11 sqq.,
Korte, Hermes XLIV, 311 sqq.

