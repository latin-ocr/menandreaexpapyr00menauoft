VI

rem Gustavum Lefebvre et tutorem Grastonem Maspero, qui
uterque me in papyro retractanda summa benevolentia adiu-
vit. Addo Seymourium de Ricci, qui codice iterum recognito
haud pauca rectius a se perspecta mihi suppeditavit, et Theo-
dorum Reinach, qui codicis frustula duo a Riccio in Aegypto
comparata edenda mihi benigne concessit. Accedunt Grego-
rius Zereteli, qui summa liberalitate primum mihi imaginem
chartae adhuc ineditae Ooneazomenarum misit, tum char-
tam ipsam secum ad me adtulit, et Michael Rostowzew, qui
imagines perfectissimas schedarum Petropolitanarum facien-
das curavit. Itero gratias Ottoni Wilcken debitas, qui postÎ‡
quam viri doctissimi Lipsienses Periciromenes schedas no-
vas edendas mihi permiserunt, membranas lectu difficillimas
iterum atque iterum a me rogatus perscrutatus est. Agmen
claudat is qui totius operis fautorem benevolentissimum,
adiutorem ingeniosissimum, correctorem severissimum se prae-
stitit, Udalricum de Wilamowitz dico. Quantum eius saga-
citati ac doctrinae haec editio debeat, unaquaeque pagina
docet.

Restat ut de ratione, qua in textu et apparatu critico
constituendo usus sum, pauca addam. In textu maiusculo
non omnes locos notavi, quibus vel plura vel alia legi quam
Lefeburius, eos tantum attuli, quibus lectiones meae minus
certae sunt. In textu minusculo ea quae certe suppleta esse
videntur uncis non inclusi, ne lectorum oculi assidue impe-
direntur. In apparatu critico auctores eorum supplemento-
rum, quae ultro se offerunt, non nominavi, quo fit, ut Lefe-
burii et Croiseti nomina exspectatione rarius occurrant. Omnes
omnium virorum doctorum coniecturas afferre nolui, vereor
autem ne iusto plures attulerim.

Dabam Gissae mense Octobri 1909.

