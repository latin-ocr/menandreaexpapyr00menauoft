XVIII PRAEFATIO

Robert et Groiset fragmentum R (v. 409—431) inseri volunt,
quod Smicrinem acerbissime de Char-isio conquerentem mon-
strat. Sed quamquam concedo frustulum illud vel primae
vel ultimae quaternionis schedae reliquum esse posse, tamen
Arnimium secutus ultimae tribuere malui hanc ob causam:
Onesimus v. 360 sqq. veretur, ne Smicrines in urbe totam
rem accuratius compererit, in fragmento R autem hic iam
omnia scire videtur, ita ut tum eum iam rediisse ex urbe
admodum probabile sit. In priore scaena Smicrines, ni fallor,
suspicatur potius quam scit, quae in Charisii aedibus ge-
rantur, et soliloquio habito frustra Onesimum de eis percon-
tatur. Tum aut Charisii aedes intrat, aut more comico 1) in
urbem proficisci constituit, ut amicos de his. rebus consulat.
Sed haec ambigua, illud vero certum mihi videtur fragmen-
tum Petropolitanum, quod Leeuwen huic, Oapps 2) et Groiset 3)
alteri Smicrinis scaenae tribuunt, ab hac fabula omnino ali-
enum esse, licet multa insint Epitrepontum rebus persimi-
lia. Hanc quaestionem accuratius tractemus necesse est:
Leeuwen, qui primus inter Epitrepontum editores membra-
nam Petropolitanam respexit, alteram solam paginam 4) huic
fabulae addixit, Oroiseto plaudente, at suo iure Capps alte-
ram paginam ab altera separare noluit. Quicunque folium
inspiciet, concedet omnino non posse fieri, ut versum schedae
contineat versus Epitrepontum, rectum versus nescio cuius
comoediae, nam somnia Theodori Kockii, qui folia Petro-
politana non ex codice Menandri sed e florilegio sumpta
esse acriter contendebat, iam agnita nota χοροῦ prorsus
dissipata sunt. Ergo si in tota scheda aliquid inest, quod
ad Epitrepontes non quadret, ne alterutra quidem pagina
huic fabulae inseri potest. Sunt sane multa quae quadrare
videntur. Habemus Chai-isium (v. 32) adulescentem, qui uxore
spreta fidicinam amat, habemus socerum (v. 17 ), qui acer-
bissime conquestus de generi vinolentia, lascivia, effusione

 

1) cf, Georg. 20 sq.; Cith. 49 sqq.

2) Americ. Journal of philol. XXIX 410 sqq.

3) Revue des etudes grecques 1908, 294 sqq. <
4) p. 211 V. 23 sqq. huius editionis.

