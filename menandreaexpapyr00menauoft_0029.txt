PRAEFATIO XXVII

Exstant huius fabulae 341 versus, omnes eiusdem quater· ·
nionis, cuius folium medium et scheda ultima perierunt,
scheda prima paullum mutilata est.¹) Argumentum minus
bene novimus quam Epitrepontes, non solum quia totius
comoediae paene duae partes deesse videntur, sed etiam quia
fragmentis aliunde notis in restituendo non adiuvamur. Haec
fere enucleari possunt: Demeas et Niceratus Athenienses
vicini sunt, alter dives (161—167) alter pauper (184—
189); ille cum filio adoptivo (131) Moschione et concubina
Chryside Samia vivit, hic cum uxore et Plangone filia. Ite·
rum binas aedes in scaena habemus. Moschio Plangonem
amat, sed —— qua de causa ignoramus — patri amorem
non confessus est. Plango ex eo gravida facta nuper clam
patre filium peperit, quam Moschio tecte in Demeae aedes
transtulit (304 sqq.), Chrysis fingens, ni fallor, ipsius esse
filium e Demea (cf. 99 sq.) multis precibus aegre ab eo im-
petravit, ut puerum apud se educari sineret. Eo ipso die,
quo fabula agitur, Demeas et Niceratus pacti sunt, ut
Moschio Plangonem in matrimonium duceret, Moschio contra
opinionem patris matrimonium oblatum libenter accepit
(119 sqq.), nuptiae festinantur. Hic incipit servata pars
comoediae, quot versus antecesserint ignoramus. Primo ob—
tutu soliloquium Demeae perlongum (1—67) prologus esse
videtur, sed si reputamus inde a primo usque ad ultimum
servatum versum in charta fuisse versus fere 490, ultimam
autem scaenam servatam a totius fabulae fine vix perlonge
abesse, monologum illum non primae sed mediae fabulae
tribuendum esse apparet, ne evadat comoedia 600 fere ver—
suum, usitato ambitu multo brevior. Iam inspiciamus Demeae
narrationem vividam: dum e cella penaria nonnulla ad
nuptias parandas promit, audit Moschionis veterem nutricem
cum altera ancilla de infante a Chryside sublato tamquam
de Moschionis filio colloquentem (1—46v). Tum e cella
egressus Chrysidem infanti mammam praebentem videre

 

1) Lapsu preli p. 70 versui 65 pro Is ascriptum es‘t Il.

