PRAEFATIO XVII

:f Fundamentum totius comoediae Heroi fere simile est.
Charisius Chaerestrati filius, adulescens dives Tauropoliis ’
ebrius in virginum choros irruit et Pamphilam Smicrinis
filiam, virginem pulchram vitiavit anulo in eius manibus
relicto. Cum post quattuor fere menses eandem virginem in
matrimonium duceret, neque ipse puellam violatam agnovit
neque ab' illa agnitus est. Quinque mensibus post, dum ma-
ritus diutius ab Attica abest nescio quibus negotiis occupatus,
Pamphila clam parit filium, quem additis cum aliis orna-
mentis tum anulo patris ignoti per Sophronam nutricem 1)
in nemore exponendum curat. At Onesimus Charisii servus
fidelis domino paulo post reverso mulierum secreta detegit.
Ille infiammatus summo furore7 quamquam uxorem domo
non eicit, tamen segregatus ab ea vita dissoluta maerorem
pellere studet, Habrotonon fidicinam emit aedibusque recipit,
quotidie convivia agitat. At his omnibus amorem clandestinum
uxoris ex animo non evellit, nam Habrotonon ipsa confitetur
(220 sqq.) se ab illo iam per aliquot dies non esse tactam.
Ceterum Davus pastor filiolum in nemore expositum inve-
nerat et postridie Syrisco carbonario petenti tradiderat reten-
tis crepundiis. Haec est condicio rerum, cum fabula incipit.
Scaena autem est rure prope Athenas, binas aedes videmus,
alteras Chaerestrati‚ in quibus habitat Charisius cum uxore
et fidicina, alteras Smicrinis‚ cui in urbe quoque domus est,
inter utrasque aedes transitus esse videtur per hortum.²)
In prima scaena prodiisse Onesimum cum coquo ex urbe
arcessito rectissime concluserunt Leeuwen, Leo, Wilamo-
witz e fragmentis 1—4. Ex illorum colloquio compererunt
spectatores Gharisium uxori nuper nuptae fidicinam super-
duxisse (fr. 1), tum Onesimus coquum curiosius exquiren-
tem (fr. 2, 3) in aedes misisse videtur (fr. 4). Iam pro-
cessisse Smicrinem querentem generi vitam dissolutam
filiaeque condicionem iniquam paene certum est. Huic scaenae

 

1) Sitne Sophrona nutrix an mater Pamphilae viri docti
certarunt, illud cur iam praeferam supra p. 14 ostendi.
2) Cf. Plaut. Asin. 742, Merc. 1009, Stich. 449.

Menandrea ed. Korte. b

