XXIV PRAEFATIO

Sed antequam virginem illam, cuius nomen ignorat, in-
vestiget, Habrotonon num Charisius re vera infantis pater
sit explorare constituit. Anulo ornata aedes intrabit, in-
fantem lacrimans osculabitur, Chai-isio quaerenti unde anu-
lum receperit, omnia Tauropoliis gesta ita narrabit, ut ille
ipsam a se compressam esse credat. Iam si infantis patrem
se esse confitetur, virginem illam indagabit (225—321).
Sperat autem muliercula callidissima fore ut a Charisio
manumittatur, si ille infantis matrem ipsam esse putet
(321—332). Quibus deliberatis illa fraudem statim ag-
greditur, Onesimus restat foris illius prudentiam praedicans,
ipsius stultitiam conquerens, dum Smicrinem reducem ex
urbe aspicit, quem veritus abit (340—365). Iam lacunae
hiare incipiunt: Primum Smicrines, quem Sophrona comitari
videtur (ci. v. 532), solus loquitur (367—383), deinde co-
quus 1) prodire videtur molestias artis querens (384—÷389),
tum Smicrinem cum eo collocutum esse (390—431) pro-
babile est2), sed singula obscura sunt. Etiam obscuriora ea
quae secuta sunt, nam versus fere 150 perierunt. Hoc
unum constat Habrotoni dolum prospere successisse, nam
postea Charisius se spurii filii patrem esse opinatur (474sq.,
494). Smicrines comperisse videtur vel a coquo vel ab
Onesimo intus infantem spurium Charisii agnitum esse, tum
eum furibundum generi aedes intrasse crediderim, ut filiam
ad se traduceret (462sqq.). Num Charisius quoque prodierit
non liquet. Chorum vel iterum vel tertium3) cantasse ad-
modum probabile est. Novi actus initio Sophrona prodit e
Smicrinis aedibus misere lamentans Pamphilae calamitatem.
Supervenit ei fidicina in manibus gestans infantem claman-
tem, cuius matrem adhuc non indagavit. In scaena satis male
conservata (432—456) mulieres se invicem agnoscunt.
Habrotonon fraudem suam· non lucri causa sed ad veram.

1) Eius nomen fortasse erat Simmia (cf. v. 404).
2) Fortasse Athenaeus hanc scaenam respicit cum dicit XIV
659b μάλιετα εἰεάγονται οἱ μάγειροι (κωπτικοί τινες, ὡς παρὰ

Μενάνδρῳ ἐν Ἐπιτρέπουειν.
3) Vide supra p. XXII.

