PRAEFATIO XIX

(v. 1—15) se in eum vindicaturum esse minatur (v. 27). ,
At haec non sufficiunt ad Leeuweni coniecturam stabiliendam.
Iam scimus Menandrum iterum atque iterum eadem nomina
personis eiusdem indolis indidisse, e. gr. Moschio adulescens
occurrit in Periciromene, Samia, Citharista, Hypobolimaeo
(fr. 494 K), fabula incerta I, Phidias adulescens in Colace
et Phasmate, Gorgias adulescens in Heroe et Georgo,
Laches senex in Heroe, Citharista, Perinthia, fabula in—
certa 1, Myrrina matrona in Heroe, Periciromene, Georgo,
Plangon virgo in Heroe et in Samia, Habrotonon fidicina in
Epitrepontibus et in Periciromene, Sophrona nutrix in
Heroe et in Epitrepontibus, Doris ancilla in Periciromene
et in Colace, Geta servus in Heroe et in Perinthia, Tibeus
servus in Heroe et in Perinthia, Davus servus in Heroe,
Epitrepontibus, Perciromene, Georgo, Perinthia.

Nihil igitur e Charisii nomine iterato concludi potest.
Iam Capps Leeuweni opinioni novum fulcrum subdidisse
sibi videtur suppleto in v. 16 nomine Chaerestrati, sed ne si
recte quidem nomen restituisset, id quod equidem nego,
res esset diiudicata, nam nonnullis comoediis duo vel tria
nomina communia sunt: Myrrina matrona, Gorgias adules-
cens, Davus servus exstant et in Heroe et in Georgo, Laches
senex, Davus, Geta, Tibeus ¹) servi et in Perinthia et in
Heroe.

Quid quod non nomina solum sed etiam fata, quae per-
sonae eiusdem nominis perpetiuntur, in compluribus co-
moediis repetuntur. Audi quaeso hanc narratiunculam: Myr-
rina virgo Atheniensis ab adulescente violata, geminos li-
beros filium filiamque enixa est, filius Gorgias adultus apud
patrem ignotum rure opus facit, filia ab adulescente vicino
vitiatur id quod palam fit, cum aliae nuptiae ei parantur. ——
Quis credat haec omnia cum nominibus Myrrinae Gorgiae-
que non in una comoedia, sed in duabus, in Heroe et in
Georgo legi. At si accuratius rem perquirimus has fabulas,
quibus tot res et nomina communia sunt, toto caelo inter se

 

1) hic in Heroe commemoratur solum.

b*

