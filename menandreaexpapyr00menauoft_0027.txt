PRAE FATIO XXV

infantis matrem inveniendam structam esse ostendit. Post-
quam v. 448 rectius lectus est, iam apparet, Habrotonon
Pamphilam in aedibus non convenisse, sed agnita nutrice,
quae dominam Tauropoliis comitata erat, totam rem per-
spexisse. Ambo Smicrinis aedes intrant, cum ex Charisii
domo procedit Onesimus. Hic monologo vivido (457—486)
describit, quantum iam paeniteat Charisium crudelius
egisse cum uxore, postquam se ipsum spurii filii patrem esse
cognovit. Consummatam autem eius paenitentiam ac de-
sperationem esse, cum uxorem patri flagitanti, ut ad se re-
diret, obloquentem auscultaret. Ea quae servus nuntiavit
mox dominus confirmat, qui in soliloquio paene tragici
coloris acerrime suam vanam superbiam castigat (487 —
501). Cum soliloquii finis desit, non comperimus, utrum
Pamphila in aedibus mariti remanserit, an patrem instantem
tandem per horti transitum in eius domum secuta sit. Hoc
Leoni magis placet propter v. 542, sed incertum mihi videtur.1)

Charisii soliloquium subsecutum est colloquium eius cum
Habrotouo, quae totam rem ei explanat (502—510). Pro-
cul dubio Charisius statim ad uxorem festinavit eamque, si
in patris aedes transierat, ad se reduxit. Tum ex urbe ad-
venisse Chaerestratum veri simile est, qui in scaena pessime
servata Onesimum libertate donare videtur (511—519).
Quid deinde devoraverit lacuna versuum fere 70 plane ob·
scurum est, sed liceat mihi audacius aliquid de scaena amissa
conicere: Potuit Chaerestratus post Onesimum manumissum
fidicinam quoque libertate donare eamque, cum in Charisii
aedibus manere non posset, secum in urbem ducere. Huic
coniecturae primi duo versus folii Η3 (520sq.) favere vi-
dentur. Non praetermittam chori cantum vel inter v. 510
et 511 vel inter 519 et 520 inseri posse, si modo fabula
quinquepartita erat.

Omnes iam Charisii Pamphilaeque res felicissime cessisse
sciunt praeter unum Smicrinem. Hic Sophronam maledictis

, 1) Wilamowitz me monet vocem ἅρπαεμα significare posse
dilapidationem, cf. Aeschin. 111 222.

