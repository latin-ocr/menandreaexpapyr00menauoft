XXII PRAEFATIO

tius operis capite III 17 Merulam dicentem facit „tertium
aetum de pastionibus villaticis postea tibi reddam“. Licet
igiturHoratius legem suam e scriptoribus Graecis hauserit, qui
Menandro non multo recentiores erant, comicum ipsum eius-
que aequales fabulas omnes quinquies partitos esse minime
constat.¹) Qua de causa in dubio pon0, utrum chorus v. 201
primum apparuerit, an iam post secundum scaenam prodierit.
Hoc si praefers Smicrinem‚ dum chorus cantat2), in Charisii
aedibus versari manifestum est, illud si mecum maviS, scae-
nam omnino non reliquisse apparet.

Iam venimus ad primam scaenam conservatam. Dum Smi-
crines ante portas stat in urbem abiturus, adveniunt Davus
et Syriscus litigantes de infantis ornamentis. Arbiter ab
eis advocatus Smicrines infantem et ornamenta Syrisco ad-
iudicat, ignorans se hoc iudicio iusto filiae, generi, nepotis
fortunae consulere (v. 1—154). Caput huius scaenae pul-
cherrimae, a qua fabula nomen accepit, non inventum esse
a Menandro sed haustum ex Euripidis Alope complures viri
docti cognoverunt.⁸) Locum Hygini, qui Euripidis tragoe-
diae memoriam servavit, totum exscribam necesse est (fab.
187): „Alope Cercyonis filia formosissima cum esset, Nep-
tunus eam compressit, qua ex compressione peperit infantem,
quem inscio patre nutrici dedit exponendum. Qui cum ex-
positus esset, equa venit et ei lac praestabat. Quidam
pastor equam persecutus vidit infantem atque eum sustulit.
Qui veste regia indutum cum in casam tulisset, alter com-
pastor rogavit, ut sibi eum infantem donaret, ille donavit
sine veste. Cum autem inter eos iurgium esset, quod qui
puerum acceperat insignia ingenuitatis reposceret, ille
autem non daret, contendentes ad regem Cercyonem vene-
runt et contendere coeperunt. Ille autem qui infantem

1) Donati testimonium de quinque actibus Graecorum poe-
tarum (praef. Ad. I 4) non multum valet.

2) chorum prius saltare desiisse quam cantare (cf. Philod. de
mus. p. 70 K.) iterum atque iterum moneo.

3) Fischl Herm. 43, 3113 Bodin et Mazon edit. p. 21.

