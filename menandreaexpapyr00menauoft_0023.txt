PRAEFATIO XXI

nia intelliguntur. Is qui socerum conviciantem auscultat,
leno est, in cuius lupanari vicino Charisius cum fidicina
helluatur‚ —- 'scaena igitur non rure est, sed in urbe — me-
tuit leno, ne socer lupanar ingressus amantium gaudia tur-
bet (v. 6), quantum argenti Charisius cotidie pro fidicina
solvat-optime scit (v. 11 sq.). Ad hos accedit vel amicus
vel potius rservus Charisii, quem leno familiariter appellat.
Tum leno socerum ni fallor mitigare conatus acerbissime ab
illo repellitur (v. 23 sq.)‚ socer intrat aedes generi absentis
collocuturus cum filia (v. 25 sqq.)‚ restant in scaena leno et
servus vel socius Charisii, qui hunc de soceri adventu cer-
tiorem facere constituunt (v. 28 sqq.)‚ aedes quas alteruter
everti vult (v. 30 sq.)‚ lenonis sunt — lupanar adulescentiae
Atticae tam necessarium quam infestum. Totam scaenam
nonnullis mutatis ad Epitrepontes adaptari posse libenter
concedo, eam quam habemus alius esse fabulae quovis pi-
gnore spondeo.

Iam redeamus unde digressi sumus ad secundam Epitre-
pontum scaenam. Finem huic scaenae factum esse adventu
chori adulescentium, nempe Charisii convivarum Leeuwen et
Capps putant, sed certe hoc statui nequit, quia quot actus ha-
buerit comoedia nescimus. Solent sane viri docti quinque
ei tribuere memores regulae Horati ep. ad Pis. 189 „neve
minor neu sit quinto productior actu fabula“ at num haec
lex Menandri temporibus valuerit, valde dubium est. Neque
veteres tragici neque Aristoteles in libro de poetica certum
actuum numerum curant, ac ne Ciceronis quidem tempori-
bus omnia dramata quinquepartita fuerunt. Nam quomodo
hic scribere potuit ad Quintum fratrem Ι, 1, 46 „Illud te
ad extremum et oro et hortor, ut tamquam poetae boni et
actores industrii solent, sic tu in extrema parte et conclu-
sione muneris ac negotii tui diligentissimus sis, ut hic ter-
tius annus imperii tui tamquam tertius actus perfectissi-
mus atque ornatissimus fuisse videatur“‚ si tum plerumque
non tertius sed quintus actus dramatum extrema pars et
conclusio suisset? Quartum actum, quantum video, primus
commemorat Varro rer. rust. I 26, sed idem in extremo to-

