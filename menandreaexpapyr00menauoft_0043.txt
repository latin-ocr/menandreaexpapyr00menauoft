PRAEFATIO XLI

ducere (22—31), sed patri, qui ei ipsius sororem e noverca
superducta genitam in matrimonium dare constituit, resi-
stere veretur (1— 21). Haec fere omnia discimus e 87 ver·
sibus servatis In prima scaena videmus adulescentem ante
Myrrinae ostium ¹), quod pulsare non audet, deliberare,
dubitare, tandem nihil ausum abire. Huius soliloquii
partem priorem amissam respicit Quintilianus cum dicit
XI, 3, 91 „cum mihi comoedi quoque pessime facere vide-
antur, quod, etiam si iuvenem agant, cum tamen in expo-
sitione aut senis sermo, ut in Hydriae prolog0, aut
mulieris, ut in Georgo, incidit, tremula vel effeminata
voce pronuntiant“. In scenam vacuam prodit Myrrina
cum Philinna anicula, cui filiae condicionem difficilem
aperuit (22—31). Ad quas mox accedit Davus vicini
servus insolentissimus rure redux. Hic Myrrinae omnia
quae apud Oleaenetum gesta sunt enarrat, eam senis con-
silium puellae ducendae libenter accepturam esse confisus
(31—84). At illa, postquam Davus domini aedes intravit,
summo angore trepidans Philinnae quaerenti detegit, Gle-
aenetum, qui eum ducere vult, puellae patrem esse (84—8 7).

Quae sequebantur caligine premuntur, sed nonnulla cogno-
sci possunt: Rure advenerunt Oleaenetus et Gorgias (76).
Hunc iniuriam sorori illatam magnopere indignatum ille
delenivit (fr. 2, 3), ne vitiatorem in ius vocaret dehortatus
est (fr. 1). Adulescentem divitem aut Cleaenetus aut amicus
aliquis admonuit, ut matrimonium a patre oblatum repu-
diaret (fr. 5). Rem ita cessisse, ut agnitis liberis a Cleae-
neto adulescens dives puellam a patre dotatam in matri-
monium duceret, satis certum est.

DE CITHARISTA.

Wilamowitzio suadente comoediae reliquias ab eo et
Schubarto nuper editas 2) in hanc editionem recepi, quam-
quam eas Menandri esse certe demonstrari non potest. Quod

 

1) Binas aedes in scaena fuisse Myrrinae et divitis vicini patet.
2) Berliner Klassikertexte Heft V, 2, 115 tab. VI.

