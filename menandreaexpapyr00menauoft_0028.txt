XXVI PRAEFATIO

minisque obruens accedit ad Charisii aedes ut repetat dotem
filiamque, Onesimus autem tam impudenter quam facete
senem morosum diu ludificatus tandem de tota re certiorem
facit eiusque furorem in summam laetitiam vertit (5 20--2
591). In fine nihil nisi paucos versus deesse manifestum est.

Quo fere anno fabula docta sit nescimus, sed hoc spe·
cimen artis maturae a Menandro seniore compositum esse ‚
probabile est. Lectitata est comoedia per plus septingentos
annos, nam quinto p. Chr. n. saeculo exeunte Sidonius Apolli-

naris episcopus Gallicus se Menandri Epitrepontes in mani-
bus habuisse testatur (Ep. IV 12).1)

DE S AMIA.

Fabulam quae in hac editione tertia est in codice quar-
tum vel quintum locum obtinuisse supra (p. X) ostendi, sed
ab ordine codicis recessi, quia ad Periciromenen edendam
praeter Cairensem alii codices praesto sunt. Titulum Samiae
ab editore principe huic comoediae dubitanter inditum re-
tinui, non quo certum eum putarem, sed ne fabula titulo
careret. Agit sane Samia quaedam partes aliquas, sed
quantum videmus tertias potius quam primas. Minus autem
placuisse hanc comoediam posteris ex eo apparet, quod e
341 versibus omnino nullus aliunde innotuit. Idem cadit
in Menandri Samiam, ex qua unum solum fragmentum in
Phrynichi ecloga servatum est, idque admodum exile. Do-
lendum quod nihil fere ex illo fragmento discimus nisi
Tryphen ancillam comoediae interfuisse ²), quae in papyro
Oairensi non nominatur. Sed utut res se habet, quoniam
de Menandri Samia nihil scimus, non est periculum ne
fabulae servatae aliena immisceamus, si incerto titulo eam
ornamus.

1) Recte dicit fabulam similis argumenti Terentianae Hecy-
rae esse. ¹

Τ 2) Si recte Scaliger Nunnesii lectionem τρυφῇ mutavit in
ρύφη·

