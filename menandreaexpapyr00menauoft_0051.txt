PRAEFATIO XLIX

solum schedae primae et secundae versa schedamque tertiam
perparvam protulit, multa in Tischendorfi fragmentis rectius
legit, nonnulla feliciter supplevit, sed etiam schedam primam
Phasmatis esse sagaciter cognovit. Quominus J ernstedti
editio a philologis ea qua digna est laude acciperetur, ob-
stabat et lingua Russica paucis intellecta et Theodori Kock
in rebus comicis auctoritas, qui schedas Petropolitanas co-
dicis Menandri reliquias esse negare pergebat.¹) Quanta
industria et sagacitate J ernstedt, inter philologos Russicos
facile princeps, membranas difficillimas tractaverit, perspexi,
postquam Michaelis Rostowzew opera imagines eximias arte
photographica expressas accepi, quarum una huic editioni
addita est (tab. H).

Codex cuius tria tantum fragmenta supersunt, quarto ni
fallor saeculo p. Chr. n. elegantissime exaratus est. Latus
fuit c. 15 cm, quanta fuerit altitudo non constat. Librarius
scriptione plena saepe usus est (5, 18, 19, 21, 30, 47 II
17, 32) apostrophum numquam posuit, addidit eam non-
nunquam manus altera (H 1, 2, 9), quae accentus quoque
bis (30, ΙΙ 3) posuisse videtur, personarum mutationes
plerumque singulis, rara binis (44, H 12, 14) punctis no-
tantur, paragraphus bis invenitur. Textus non malus, sed a
corruptelis haudquaquam liber est. Octavo fere saeculo
codicis compages dissoluta eiusque plagulae Syriacis litteris
sunt rescriptae, quibus Hb et IIIb plenae sunt.2) Tum
nescio quo saeculo codicis Syriaci iterum dissoluti frag-
menta tria ad alium librum religandum usurpata sunt, et
cum fragmentum III conglutinaretur cum IIb accidit, ut
huius paginae ultimorum versuum initia imprimerentur frag-
mento III, in quo quasi in speculo leguntur.⁸)

l) Mus. Rhen. XLVIII, 229 sqq.

2) Etiam in margine dextro paginae Ia exilia litterarum
Syriacamm vestigia cernuntur. Viri docti huius sermonis
periti textum Syriacum legere adhuc frustra studuerunt.

3) Non casu factum esse, ut in Π et 111 quattuor, versus
ab eisdem litteris inciperent, ex eo cognoscitur, quod in
utraque membrana falso οἴομαι pro οἶμαι (ΙΙ, 37) legitur.

Menandrea ed. Korte. d

