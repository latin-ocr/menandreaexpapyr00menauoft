VIII · PRAEFATIO

fabulis certe adiudicari possunt. Herois esse Ο, Epitrepontum
N et Q, Peric'iromenes K Lefeburius iam cognoverat, mox
perspexerunt Wilamowitz et Arnim fragmenta N et Τ cohae-
rere, quibus Ricci adnexuit M, ita ut maior pars folii, cuius
schedula prior D est, iam redintegrata sit, eiusdem fabulae
esse fragmentum R Arnim luculenter demonstravit. Restant
fragmenta L, P, S, quorum alterum cum primo coniunxit
Arnim, tertium cum altero Ricci: has lacinias a Lefeburio
Samiae tributas ad quintam fabulam, cuius nomen ignora-
mus, referendas esse omnes ni fallor viri docti iam consen-
tiunt praeter Robertum. Habemus igitur octo folia, quorum
unum (D -1- N, Τ, Μ) mancum est, duas schedas, quinque
schedarum fragmenta. Ad haec, quae Lefebvre edidit, nuper
accesserunt duo fragmenta pusilla (U, V) a Riccio in Aegypto
empta, quae ex Riccii apographo edenda mihi benigne con-
cessit Theodorus Reinach possessor. Utinam contingeret
aliquando has lacinias (v. p. 150) foliis servatis inserere,
in quo nos adhuc frustra enixi sumus.

Restant sane parcae reliquiae ‚totius codicis, ad cuius
indolem contemplandam iam transeamus. Totum codicem
ex quaternionibus constitisse pro certo affirmari potest,
quamquam nullum quaternionem possidemus incolumem.
Singulae enim compagines ita compositae sunt, ut semper
versum, quod dicunt, subsequatur versum, rectum sub-
sequatur rectum.¹) Cum vero ea folia, quae media fuisse ex
contextu apparet (B, F, J), incipiant a verso omnia, non
solum singulae compagines sed totus codex, si ex ternioni—
bus vel quinionibus compositus esset, inciperet a verSO, id
quod ab omni probabilitate abhorret. Quod si quaerimus, cur
in singulis compaginibus primum folium semper a recto,
secundum a verso, tertium a recto, quartum a verso incipiat,
haec componendi ratio ex papyri natura vix deduci potest,
sed codex papyraceus in hac re membranorum usum secutus
esse videtur, nam si magnum membranum ter complicatur

 

1) Exempli gratia affero D v., Da r., C r., Ο2 v., Β v.,
B2r....,B31‚B4v,C3V,C4r.,D3(M,1*4‚T>r.,D’4v.

