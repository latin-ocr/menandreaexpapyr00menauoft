XII PRAEFATIO

editores tollere solent, servavit codex Laurentianus Sophoclis
Oed. Col. 17. ‚

Quamquam textus multis mendis inquinatus est, tamen
corruptelae graviores satis paucae inveniuntur, ea solum
peccata crebro occurrunt, quae in omnibus fere manuscriptis
deprendimus, litterae vocesque omittuntur, iterantur, trans-
ponuntur, versus falso dirimuntur, interpretamenta in tex-
tum recipiuntur (Sa. 3283 Per. 2 74); monendum vero
omnia corruptelarum genera multo crebriora esse in trochai-
cis tetrametris quam in trimetris iambicis. Versus inter-
polatos omnino non investigavi, uni qui spurius 0550 videtur
(Ep. 458) a librario ipso nota critica apposita est. Optime
autem, quanta sit textus fides, ex 48 versibus Pericirome-
nes cognoscitur, qui foliis Lipsiensibus communes sunt cum
codice Oairensi (230—277). In his nonies alter codex ab
altero recedit, bisin pusillis praestat Gairensis (236, 245)1),
septies Lipsiensis (230, 236, 242, 246, 270, 271, 274);
sunt autem corruptelae, quae ab hoc corriguntur, praeter
unam (274) tam leves, ut iam ante folia Lipsiensia reperta
a viris doctis sanatae sint. Una tantum corruptela utrique
codici communis esse videtur (245).

Ut summam faciam: habemus textum satis purum, pec-
cavit librarius saepe per negligentiam, saepe per stultitiam,
numquam per vanam doctrinae affectationem.

De codicis aetate paullo aliter iudico atque editor prin-
ceps, qui eum saeculo secundo exeunti vel ineunti tertio tri-
buit, equidem ad quartum vel potius quintum saeculum de-
scendere malim, non solum propter fata, quae codex sexto
saeculo exeunte perpessus est, sed etiam propter totam lit-
teraturae speciem.2) Ne hoc quidem Lefeburio concesserim
hunc codicem inter pulcherrimos esse, qui aetatem tulerunt,
mihi satis vilis et vulgaris videtur.3)

1) Contra omnium Menandri codicum leges ποιεῖ( 111 L
scriptum est, quamquam syllaba prior est correpta.

2) cf. ea quoque quae Schubart (Das Buch bei den Griechen
und Romern p. 121) de librorum formis scite exposuit.

3) Editores societatis palaeographicae Britannicae et de
aetate et de specie codicis idem fere iudicium tulisse gaudeo.

