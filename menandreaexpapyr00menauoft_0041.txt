PRAEFATIO XXXIX ,

DE FABULA INCERTA I.

Tria fragmenta L, P, S ab Arnimio et Riccio feliciter
coniuncta fabulae quintae reliquias exiles servarunt, e qui-
bus umbra saltem totius argumenti restitui potest. Moschio
Lachetis fflius et Chaerea adulescentes Athenienses (9)
eandem puellam amant. Hic minore ardore flagrat, sed sibi
a parentibus virginem destinatam esse opinatus (16, 46 sq.)
neque eam cedere amico (12 sqq), neque sororem Moschio-
nis, Lachetis filiam, in matrimonium ducere vult (15sq.).
Interea Moschio puella potitus est (13sqq., 40 sqq.) et filium
ex ea procreasse videtur (50 sq). Post casus nescio quos eam
in matrimonium duxit (41 sq.) patre eius annuente. Inter
patrem et socerum Moschionis inimicitiae intercessisse vi-
dentur, nam alter alterum huic matrimonio non favere
credit (43 sqq). Quo errore dissoluto omnia ad bonum
exitum pervenisse, Chaeream Lachetis filiam duxisse apparet.
Scheda servata in extremo actu locum habuisse videtur.
Primum colloquuntur Chaerea et Laches, tum ex aedibus
prodit Moschionis socer (18), postea Chaerea abit.

Notandum est verbum ἀναίνεεθαι pro „matrimonium
repudiare“ occurrere in versu 15, quod Menandrum hoc sensu
in Sicyonio usum esse testatur Harpocratio (1 6, 1 7 = fr.446 K),
sed huius fabulae fragmenta tam male quadrant ad 03 quae

in scheda narrantur, ut titulum Sicyonii ei praescribere
noluerim.

DE GEORGO.

Una scheda Georgi, quae adhuc innotuit, anno 1897 a
Georgio Nicole in Aegypto comparata est, ubi inventa sit
non constat.¹) Iam inter papyros bibliothecae Genevensis
numerum portat 155. Post editionem principem Georgii
Nicole chartam accuratissime recognoverunt Grenfell et
Hunt, ego eam aestate anni 1906 retractavi, imago photo-

 

1) Abydi eam repertam esse dixerunt Arabes qui vendide-
runt, sed eos plerumque mentiri monet Nicole.

