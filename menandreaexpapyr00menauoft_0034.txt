XXXII PRAEFATIO

sustulit, varias lectiones ascripsit, geminatis punctis per·
sonarum mutationes distinxit, et ὑποετιγμῇ et ἄνω ετῑγμῇ
interpunxit, personarum notas et parepigraphas saepius ad-
didit. Servatus est exitus fabulae, pauca in fine desunt. Quot
versus inter ultimum schedae Lipsiensis et primum volumi-
nis Oxyrhynchici desint non constat, sed licet conicere 100
vel paullo plures periisse, quia secundum ratiocinationem
modo prolatam ultimus versus Lipsiensis totius fabulae est
fere 820.

His praemissis ad fabulam restituendam adeamus.¹) De
rebus ante actis et prologus Ignorationis (1 —51) et Pataeci
narratio (370 sqq.) nos certiores facit. Pataeco mercatori
Corinthio uxor peperit liberos geminos, filium filiamque, quos
per servum exponendos curavit pater, quia adversa fortuna
acciderat, ut simul et mater infantium partu exhausta more-
retur et navis, in qua Pataeci divitiae positae erant, sub-
mersa esse ei nuntiaretur2) (370 sqq). Infantes expositos
muliercula quaedam repperit, quae puellam educavit, pue-
rum Myrrinae matronae diviti filium desideranti tradidit.
Aliquot annis post anicula illa pauper temporibus bellico-
sis graviter oppressa Glyceram adultam tamquam ipsius
filiam Polemoni militi natione Corinthio concubinam per-
misit, tum, cum diem supremum instantem sentiret, puellae
ipsius originem fratrisque Moschionis condicionem aperuit,
paullo post moritur (1—25). Haec omnia fabulamque ipsam
Corinthi, non Athenis agi e versibus 5—9 mea quidem sen-
tentia certe cognoscitur. Cur poeta mala Corinthiaca (5)
commemorat, cur Polemonem Corinthium esse testatur, nisi
ut Corinthi haec fieri doceat nos? Polemo Corinthius Gly-
ceram, si Pataeci Atheniensis filia esset, omnino non potuit
in matrimonium iustum ducere (435 sq). Causam si quae-

 

1) Profero ea quae mihi certa vel probabilia videntur, omnes
omnium virorum doctorum opiniones aut referre aut refellere
non huius loci est. Ἴ

2) Aut nuntius falsus fuit, aut postea divitias] recuperavit
Pataecus,· quippe qui filiam in fabula tribus talentis dotat (437).

