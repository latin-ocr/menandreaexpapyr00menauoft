XXVIII PRAEFATIO

sibi videturl) (47—52), iam suspicio taeterrima, quam
ipse confiteri· veretur , in eo oritur, Moschionem procreasse
infantem e patris concubina (53-'—64). Quae suspicio ut aut
dissipetur aut confirmetur, Parmenonem vservum cum coquo a
foro redeuntem (68—80) de infantis origine percontari incipit.
Hic quamquam Moschionem et· Plangonem parentes esse
haud ignorat (301 sqq), tamen primum mentitur puerum
Chrysidis esse et Demeae (98sqq.), tumDemeae minis pertur-
batus Moschionis esse eum concedere videtur, de matre nihil
dicit, sed fuga celerrima salutem petit (loo—109). Iam
Demea pro certo habet, Moschionem concubuisse cum Chry—
side, sed filium minus nocentem esse quam mulierem ratus
illam solam punire constituit (1 10—141). Nulla causa ad-
dita, nisi quod se invito puerum sustulerit, mulierem nec-
opinantem ex aedibus pellit (154—183). Dum ea flens ante
aedes astat, Niceratus cum hostia exili nuptiis destinata ac-
cedit et miseratus mulierem in suas aedes recipit (184—
201 et 212 sqq). Finis huius scaenae deest. In lacuna
versuum fere 140 satis multa acta perierunt. Demea falso
se filium et concubinam criminatum esse cognovit, Niceratus
filiam peperisse suspicatus, ne Moschio eam deserat magno-
pere timet. Ut de his certior fiat, Chrysidi, quae omnia
negare mulieres in eius aedibus iussit, infantem eripere
studet, sed illam Demea fortiter defendit (202—237) et
manibus inter se consertis tandem senes reconciliantur.
Demea infantem Plangonis a Iove procreatum esse fingit,
Moschionem puellam non deserturum esse affirmat. Ambo
intrant Demeae aedes, ubi cena nuptialis iam parata est
(238—270). Post chori cantum prodit · Moschio, qui
suspicionem patris indignatus hoc modo eum· terrificare
constituit: Fingit se ad stipendia merenda in Asiam
profecturum esse sperans fore ut pater se abductum
multis precibus ab eo consilio in posterum magis vereatur
(271—293). Quod ut perpetret, Parmenonem reversum in

1) Chrysidem re vera peperisse et pro infante mortuo Mo—
schionis filium lactare vix credam3 erravit senex suspiciosus.

