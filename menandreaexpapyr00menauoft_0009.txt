PRAEFATIO

DE PAPYRO GAIRENSI

Lepido casu accidit, quod poeta Veneris resurrexit in
Veneris oppido, Aphroditopolim dico, quae hodie nominatur
Kom-Ischkaou. Ibi Lefeburius, cum anno 1905 exeunte aedes
quasdam privatas aetatis Romanae detegeret, in ultimo cu-
biculo invenit amplum cadum, paene incolumem, papyris
refertum. Summa diligentia plus centum quinquaginta volu-
mina in cado condita eisque, ut tutiora essent, satis multa
folia codicis papyracei iam tum lacerati superposita erant.
O iniquitatem Fortunae! optime conservata est tanta moles
actorum, contractuum, testamentorum, quae Aphroditopoli-
tani Justiniano et Justino II regnantibus conscripserunt, male
vexatae sunt poetae Attici chartae pretiosissimae. Satis
multa enim folia codicis e cado elapsa humi iacebant, hu-
mori vermibusque exposita. In cado inveniebantur scheda
A (Herois), folia B, G, D (Epitrepontum), Ε (Periciro-
menes), F (Samiae), scheda G (Samiae), erant autem O in
B, Gr in F, F in E implicata. Extra cadum iacebant folia
H (Epitrepontum), Ι (Samiae), J (Periciromenes) ¹), frag-
menta K, L, M, N, O, P, Q, R, S, T. Est autem animad-
vertendum plagulas Samiae (F, G) folio Periciromenes (E)
insertas esse, erat igitur, cum notarius ille chartas inutiles
actis carissimis quasi coperculum addebat, non solum totius
codicis compages dissoluta, sed etiam singulorum foliorum
ordo plane turbatus. Fragmenta minora omnia singulis

 

1) Hoc folium a primo editore Samiae tributum Periciro-
menes esse, Leeuwen, Legrand,. Wilamowitz cognoverunt.

