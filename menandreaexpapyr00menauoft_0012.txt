X PRAEFATIO

150, 192, 235, Sam. 151, 270), plures addidit atramento
paullo pallidiore corrector, qui in versibus Periciromenes
258—2 80 omnibus fere verbis accentus spiritusque adpinxit.
Sed uterque hoc munere satis imprudenter functus est, non

solum gravem pro acuto (Her. arg. 113 Ep. 116), acutum
pro circumflexo (Ep. 9, 16), circumflexum pro acuto (Ep. 33)

legimus, verum etiam multi accentus non vocalibus sed eis „

quae sequuntur consonantibus superscripti sunt (Ep. 51, 71,
Per. 262, 263, 264, 273, 274, 277, 279).

Interpunctionis notae satis frequentes sunt, praeter μεέην
quam dicunt adhibentur saepius puncta geminata ad fortius
distinguendum. Eisdem punctis, quibus additur paragra-
phus inmargine sinistro versui subscripta,'personarum mu-
tationes signantur.

Praeterea scriba marginibus personarum nomina abbre-
viata adscripsit 1), sed hunc laborem magis magisque defati-
gatus neglexit. Quamquam dolemus eum non eadem cura
per totum librum usum esse, tamen percommode accidit, quod
ex eius negligentia paulatim crescente cognoscere possumus,
quem ordinem singulae fabulae in codice tenuerint. Habent
enim 52 versus Herois 13 notas personarum, 591 versus
Epitrepontum 25, 324 versus Periciromenes 10, 341 versus
Samiae 1, 59 versus fabulae incertae 1, in Heroe igitur
quarto cuique versui personae nota addita est, in Epitre-
pontibus fere vicesimo tertio, in Periciromene tricesimo
secundo, in Samia trecentesimo quadragesimo, in quinta
fabula undesexagesimo. Quibus consideratis nemo dubita-
bit quin Heroi primum, Epitrepontibus secundum, Perici-
romenae tertium, Samiae ultimum locum tribuat. Quo loco
fabulam incertam, cuius unum folium superest, inseramus,
non constat, sed cum in 59 versibus 16 paragraphi in-
veniantur, una tantum nota, eam vix ante Periciromenen,
nullo modo ante Heroem ponere possumus, iam vides, cur
supra (p. IX) negaverim, hanc fabulam primam totius codicis

 

P 1)1Ra1·o has notas inter versus interposuit cf. Ep. 21, 3323
er. 44.

