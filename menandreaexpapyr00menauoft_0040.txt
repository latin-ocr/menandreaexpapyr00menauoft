XXXVIII PRAEFATIO

Haec scaena, cuius finis deest, et stichomythia a comoedia
ceteroquin aliena, et sermone elato et arte metrica proxime
accedit ad stilum tragicum.

Iterum hiat lacuna magna vix minus 100 versuum. Fieri
non potuit quin Myrrina filii suppositionis iam coarguta
fraudem confiteretur veniamque mariti imploraret. Tum
Pataecus filium filiamque in suas aedes traduxit. Polemo
tota re comperta de vita desperat (398 sqq.)‚ nam Glyceram
divitis Pataeci filium umquam ad se redituram esse non
credit. At Doris haud ignorans penitus in Glycerae animo
amorem Polemonis ardere, transit ad eam et mox militi spe
et poenitentia exagitato renuntiat, Glyceram venturam esse
(400—414). Pataecus cum filia procedit eamque Polemoni
despondet addita dote trium talentum (428sqq.), Glycera
amatori precanti temeritatem ignoscit (442—445). Tum
Pataecus se filio Philini filiam in matrimonium petiturum
esse nuntiat. Ultimi comoediae versus desunt.

In quot actus fabula divisa sit, non constat. Equidem
neque ante v. 76 chorum iam prodiisse, neque inter 216
et 217 eius cantum inseri posse crediderim3 optime inter-
ponitur inter 300 et 301.

Ad fabulae aetatem definiendam duo loci ansam prae-
bent: De bello Corinthum magis magisque premente loquitur
Ignoratio (5 sq.)‚tota Graecia tunc temporis permultos miseros
inveniri dicit Moschio (282 sqq.)‚ utrumque optime quadrat
ad bellum inter annos 306 et 303 a Cassandro cum De-
metrio gestum l). Postquam non solum Athenae sed tota
fere Graecia a Demetrio liberatae sunt, Moschio vix in
theatro miserias Graecorum conqueri potuit 2); qua de causa
vel anno 305 vel 304 hanc fabulam doctam esse puto.

1) cf. Diod. XX loo—1033 Plut. vit. Demet. 23—25: Beloch‚
Griechische Geschichte III, 1, 163 sqq.

ἓ). Dionysiis anni 303 fortasse Athenis versabatur De-
me rius,

