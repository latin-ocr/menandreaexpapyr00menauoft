PRAEFATIO XHI

DE HEROE.

Primae fabulae Lefebvre nomen Herois indidit, quia in
personarum indice Ἥρω( θεός tertio loco nominatur. Cui
coniecturae nonnulla obstare editorem principem minime
fugit. Primum enim miramur, quod in argumento metrico
Heres omnino non commemoratur, deinde ex ipso Herois
in personarum indice loco satis clare apparet, eius partes
non fuisse primarias, sed eum, sicut Ignoratio in Periciro-
mene inducitur, post primam scaenam prologi loco-ea specta-
toribus aperuisse, quae de rebus ante actis sciri poeta vo-
·luit. Alium scrupulum nuper Maccari nobis iniecit ¹), qui
nomine Herois ordinem alphabeticum fabularum codicis
turbari monuit. At hic scrupulus facile evellitur, nam poe-
tarum editiones, quae non omnes sed selectas solum fabulas
continent, ordinem alphabeti servare non solent — ut omit-
tam nomen Samiae non minus incertum esse quam Herois.

Permoleste accidit, quod neque fragmenta Herois aliunde
nota, neque ipsae tituli reliquiae pusillae hanc quaestionem
plane solvunt. Non potest enim diiudicari, cuius litterae
pars fuerit hasta quaedam nono fere loco ante ΕΝΑΝΔΡΟΥ
servata, ne id >quidem scimus, num aliae litterae eam prae-
cesserint. At sive fuit Η sive, quod Riccio magis placet, Ρ,
satis amplum spatium vacat inter titulum fabulae et poetae
nomen, si supplemus ‘'l-lpum Μενάνδρου. Verumtamen om-
nibus perpensis Lefeburii coniecturae admodum faveo. Nam
primum quidem titulos novae comoediae satis longe arcessi-
tos esse optime Epitrepontes illustrant — quis ante papy-
rum repertam crediderit disceptantes illos, a quibus comoe-
dia nomen duxit, fuisse servos cum fabulae principibus laxe
conexos. Deinde heroes 1111110 1101111110 addito in Attica non
tam saepe occurrunt, ut Menandrum bis heroem anonymum
induxisse in scaenam veri simile sit. Accedit quod in argu-
mento metrico tota fabula tam breviter et negligenter narra-
tur, ut Herois partes, quae ad expositionem potius quam ad

1) Berl. Philol. Woch. 1909 001. 1131.

